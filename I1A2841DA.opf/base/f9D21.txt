ཚེ་དང་ལྡན་པ་དག་བདག་གིས་དགེ་འདུན་ལྷག་མའི་ཆོས་བཅུ་གསུམ་པོ་དག་བཏོན་ཟིན་ཏོ་༑༑་དེ་དག་ལས་དགུ་ནི་ལྟུང་བ་དང་པོ་དག༼༦༽ ཉིད་ཀྱིས་སོ་༑༑་བཞི་ནི་ལན་གསུམ་གྱི་བར་གྱིས་སོ་༑༑་དགེ་སློང་གིས་དེ་དག་ལས་ལྟུང་བ་གང་ཡང་རུང་བ་ཞིག་བྱས་ལ་༑་ཇི་སརིད་དུ་ཤེས་བཞིན་དུ་འཆབ་པར་བྱེད་པ་དེ་སྲིད་དུ་དེས་མི་འདོད་བ
ཞིན་དུ་སྤོ་བ་བྱའོ་༑༑་དགེ་སློང་གིས་མི་འདོད་བཞིན་དུ་སྤོ་བ་བྱས་ནས་དེའི་འོག་ཏུ་ཞག ༼༧༽ དྲུག་གི་བར་དུ་དགེ་འདུན་མགུ་བར་བྱ་བ་སྤྱད་པར་བྱའོ་༑༑་དགེ་སློང་གིས་མགུ་བར་བྱ་བ་སྤྱདནས་དབྱུང་བར་བྱ་བ་ལ་ཐོགས་ཏེ་ཆོས་དང་མཐུན་པར་བྱས་༑་དགེ་སློང་གི་དགེ་འདུན་གྱི་སེམས་མགུ་བར་བྱས་ན་གང་ན་དགེ་སློང་ཉི་
ཤུའི་ཚོགས་ཀྱི་དགེ་འདུན་ཡོད་པ་དེར་དགེ་སློང་དེ ༼༧བ༡༽ དབྱུང་བར་བྱའོ་༑༑་གལ་ཏེ་དགེ་སློང་ཉི་ཤུར་གཅིག་གིས་མ་ཚང་བཨའི་ཚོགས་ཀྱི་དགེ་འདུན་གྱིས་དགེ་སློང་དེ་འབྱིན་པར་བྱེད་ན་༑་དགེ་སློང་དེ་ཡང་མ་ཕྱིན་ལ་དགེ་སློང་དེ་དག་ཀྱང་སྨད་པར་བཡ་བ་ཡིན་ཏེ་དེ་ལ་དེ་ནི་ཆོག་ཡིན་ནོ་༑༑་དེ་ལ་བདག་གིས་ཚེ་དང་ལྡ
ན་པ་དག་ལ་ཅི་འདི་ཁྱེད ༼༢༽ ཡོངས་སུ་དག་གམ་ཞེས་དྲིའཨོ་༑༑ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་དུ་དྲིའོ་༑༑འདི་ལ་ཚེ་དང་ལྡན་པ་དག་ཡོངས་སུ་དག་ན་འདི་ལྟརཅང་མི་སྨྲ་བས་དེ་དེ་བཞིན་དུ་འཛིན་ཏོ་༑༑་༑༑

སྡོམ་ལ་༑དབེན་པ་སྐྱབས་ཡོད་འདུག་པའོ་༑༑

ཚེ་དང་ལྡན ༼༣༽ པ་དག་མ་ངེས་པའི་ཆོས་གཉིས་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་འདོན་པ་ལས་འབྱུང་ངོ་༑༑

