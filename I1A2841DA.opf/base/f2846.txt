ཚེ ༼༦༽ དང་ལྡན་པ་དག་བདག་གིས་སོ་སོར་ཐར་པའི་མདོ་གདོན་པའི་གླེང་གཞི་བཏོན་ཟིན་ཏོ་༑༑་དེ་ལ་བདག་གིས་ཚེ་དང་ལྡན་པ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེས་དྲིའོ་༑༑ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་དུ་དྲིའོ་༑༑འདི་ལ་ཚེ་དང་ལྡན་པ་དག ༼༧༽ ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ
་བཞིན་དུ་འཛིན་ཏོ་༑༑་༑༑

སྡོམ་ལ་༑༑མི་ཚངས་སྤྱོད་དང་རྐུ་བ་དང་༑༑མི་ལ་གསད་པར་མི་བྱ་བ་༑༑བརྫུན་དུ་སྨྲ་དང་བཅས་པ་ཡི་༑༑ཆོས་བཞི་འདིར་ནི་གསཨུངས་པ་ཡིན་༑༑

ཚེ་དང་ལྡན་པ་དག་ཕམ་པར་འགྱུར་བའི་ཆོས་བཞི ༼༣བ༡༽ པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་འདོན་ལས་འབྱུང་ངོ་༑༑

